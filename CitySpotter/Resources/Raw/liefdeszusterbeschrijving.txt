Het bronzen beeld 'Liefdeszuster van St. Vincent de St. Paul de Chartres' is een kunstwerk van Jos van Riemsdijk uit 1990. Het beeld, ongeveer twee meter hoog, toont een non met een boek in haar handen en symboliseert het religieuze verleden van Breda, met name de zorg die gasthuiszusters eeuwenlang verleenden.

Het beeld werd in oktober 1990 door de Meeùs Groep aan de gemeente Breda geschonken ter gelegenheid van de voltooiing van de nieuwbouw en renovatie van hun hoofdkantoor. Het bevindt zich op de hoek van de Academiesingel en de Willemstraat, nabij het centraal station van Breda.

Op het bijbehorende informatiebordje staat vermeld: "Liefdeszuster van St. Vincent de St. Paul de Chartres, Jos Riemsdijk, Aangeboden door Meeùs Groep bv aan de Gemeente Breda, 12 oktober 1990". Het beeld is een herkenningspunt in de stad en maakt deel uit van de kunstroute door Breda